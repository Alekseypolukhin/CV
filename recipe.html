<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Малинове варення</title>
</head>
<body>
    <h1>Малинове варення на зиму від Євгена Клопотенка</h1>
    <img src="https://klopotenko.com/wp-content/uploads/2024/08/malynove-varennya-img-1000x600.jpg?v=1724413107" alt="Малинове варення">

    <p>
        Якщо не знаєте, що робити з останнім врожаєм запашної малини, цей рецепт для вас. Зробив просте, але дуже смачне малинове варення з мінімальної кількості інгредієнтів. Планую їсти його ложкою та намазувати на хлібчик з маслом — прямо як в дитинстві!
    </p>

    <h2>Яку малину вибрати</h2>
    <p>
        Використовуйте стиглу, але не перезрілу малину. Ягоди повинні бути цілими, без пошкоджень, щоб варення не було занадто рідким. Малину краще не мити, щоб зберегти її смак і аромат, але якщо необхідно, промийте ягоди дуже обережно і дайте їм добре обсохнути. З малиною добре поєднуються інші продукти, наприклад можете зробити <a href="https://klopotenko.com/malinove-varennya-z-apelsinom/" target="_blank">малинове варення з апельсином</a>, яке зарядить вас подвійною порцією вітамінів.
    </p>
    <h2>Поради з приготування малини</h2>
    <p>
        Зазвичай використовується співвідношення 1:1 (на 1 кг малини – 1 кг цукру), але якщо ви любите більш кислуватий смак, можна зменшити кількість цукру до 700-800 грамів на 1 кг ягід. В цьому рецепті я використав 1,5 кг ягід та 1 кг цукру. А саме варення дуже довго уварювалось, завдяки чому воно вийшло доволі густим, але цілі ягідки при цьому збереглись. Під час варіння на поверхні варення утворюється піна. Її потрібно знімати, щоб варення було прозорим і рівномірним за текстурою. З такої кількості інгредієнтів можна зробити десь одну баночку на 550 мл.
    </p>
    <h2>Стерилізація банок</h2>
    <p>
        Памʼятайте, що усю консервацію на зиму потрібно закладати у стерилізовані банки та закриваємо такими ж стерилізованими кришками. Раніше ми вже розповідали,<a href="https://klopotenko.com/konservacziya-za-vsima-pravylamy-4-sposoby-sterylizacziyi-banok/" target="_blank">як стерилізувати банки </a> в домашніх умовах швидко та просто. Обирайте зручний для вас варіант та гайда готувати!
    </p>
    <img src="https://klopotenko.com/wp-content/uploads/2024/07/varennya-z-agrusu-img.jpg?v=1721302411" alt="банка з варенням">
    <h3>Інгредієнти</h3>
    <ul>
        <li>1,5 кг малини</li>
        <li>1 кг цукру</li>
        <li>1 лимон</li>
    </ul>
    <h2>Малинове варення: покроковий рецепт</h2>
    <ol>
        <li>
            Покладіть 1,5 кг малини у велику каструлю з товстим дном. Додайте 1 кг цукру, обережно перемішайте.
        </li>
        <li>
            Варіть малину на малому вогні протягом 1 години. Далі дайте варенню 1 годину, щоб воно охолонуло.
        </li>
        <li>
            Варіть малину на малому вогні протягом 1 години. Далі дайте варенню 1 годину, щоб воно охолонул
        </li>
        <li>
            Коли будете проварювати варення останній раз, додайте сік 1 лимону.
        </li>
        <li>
            Перелийте варення у стерилізовану банку та закрийте стерилізованою кришкою. Нехай смакує!
        </li>
    </ol>
    <p>
        Ставте нам питання й пишіть коментарі. Ми проробляємо кожен рецепт, перш ніж поділитись з вами, тому нам важливо розуміти, чи все у вас виходить. Якщо щось пішло не так, ми обовʼязково допоможемо.
    </p>
</body>
</html>